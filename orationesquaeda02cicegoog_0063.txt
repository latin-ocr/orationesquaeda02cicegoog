ORATIO Pno LEGE MANILIAs 57

toresque capiebantur? oiim, ex omnibus provinciis com-
meam, et privato et publico, prohibebamur? cum ita clausa
erant nobis omnia maria, ut neque privatam rem transmari-
nam, neque publicam, jam obire possemus?

XVIII, Quae civitas antea unquam fuit, (non dico Athe- 5
niensium, quae satis late quondam mare tenuisse dicitur,
non Carthaginiensium, qui permultum classe maritimisque
rebus valuerunt, non Rhodiorum, quorum usque ad nostram
memoriam disciplina navalis et gloria remansit) quae civitas
unquam antea tam tenuiS, quae tam parva insula fuit, quae 10
non portus suOS, et agrOS, et aliquam partem regionis atque
orae maritimae, per se ipsa defenderet? At (hercle) aliquot
annos continuos ante legem Gabiniam, ille populus Roma-
nuS, cujus, usque ad nostram memoriam, nomen invictum -
in navalibus pugnis permanserat, magnii ac multo maxima 15
parte non modo utilitatis, sed dignitatis atque imperii, caruit:
nOS, quorum majores Antiochum regem classe Persenque
superarunt, omnibusque navalibus pugnis 'CarthaginienseS,
homines in maritimis rebus exercitatissimos paratissimosque,
vicerunt, ii nullo in loco jam praedonibus pares esse potera· 20
muS. Nos quoque, qui antea non modo Italiam tutam habe-
bamuS, sed omnes socios in ultimis oris auctoritate nostri
imperii salvos proestare poteramus; tum, cum insula DeloS‚ .
tam procul a nobis in AEgaeo mari posita, quo omnes undi-
que cum mercibus atque oneribus commeabant, referta divi· 25
tiis, parva, sine muro nihil timebat ; iidem non modo provin-
ciis, atque oris Italiae maritimis, ac portubus nostris, sed
etiarn Appia jam via carebamus: et his temporibus non
'pudebat magistratus populi Romani, in hunc ipsum locum
escendere, cum eum vobis majores vestri exuviis nauticis et 30
classium spoliis ornatum reliquissent.

XIX. Bono te animo tum, Q. Hortensi, populus Roma-
nus, et caeteros qui erant in eadem· sententia, dicere existi-
mavit ea, quae sentiebatis: sed tamen, in salute communi,
idem populus Romanus dolori suo maluit, quam auctoritati 35·
vestrae, obtemperare. Itaque una lex, unus vir, unus annus,
non modo nos illa miseria ac turpitudine liberavit3 sed etiam
effecit, ut aliquando vere videremur omnibus gentibus ac
nationibus terra marique imperare. ·

Quo mihi etiam indignius videtur obtrectatum esse adhuc, 4ο
Gabinio dicam, anne Pompeio, an utrique? (id, quod est
verius) ne legaretur A. Gabinius Cn. Pompeio expetenti ac
, postulanti? Utrum ille, qui postulat legatum ad tantum bel-

’ lum, quem velit, idoneus non est, qui impetret, cum caeteri,


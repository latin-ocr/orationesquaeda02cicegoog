ORATIO PRO T. ANNIO MILONE. · 123

claro motu ε nisi forte idcirco esse non putant, quia non ap-

paret, nec cernitur: proinde quasi nostram ipsam mentem,

qua sapimuS, qua providemus, qua haec ipsa agimus ac dici-
musr'videre, aut plane, qualis aut ubi sit, sentire possimus·

Ea viS, ea est igitur ipsa, quae saepe incredibiles huic urbi 5 ·

felicitates atque opes attulit, quae illam perniciem exstinxit ac

sustulit; cui primum mentem injecit, ut vi irritare, ferroque
lacessere, fortissimum virum auderet, vincereturque ab eo,
quem si vicisset, habiturus esset impunitatem et licentiam

sempiternam. Non est humano consilio, ne mediocri quidem, 10

judices, Deorum immortalium cura, res illa perfecta. Reli-

giones (mehercule) ipsae, quae illam belluam cadere viderunt,
commosse se videntur, et jus in illo suum retinuisse. Vos
enim jam, Albani tumuli atque luci, VOS, inquam, imploro

atque testor, vosque, Albanorum obrutae arae, sacrorum populi 15

Romani sociae et aequales, quas ille, praeceps amentia, caesis

- prostratisque sanctissimis luciS, substructionum insanis mo-

libus oppresserat ; vestrae tum arae, vestrae religiones, vigue-

runt3 vestra vis valuit, quam ille omni scelere polluerat3

tuque, ex tuo edito monte, Latiaris sancte Jupiter, cujus ille 20

lacuS, nemora, finesque, saepe omni nefario stupro et scelere

macularat, aliquando ad eum puniendum oculos aperuisti:
vobis illae, vobis vestro in conspectu, serae, sed justae tamen
et debitae, poenae solutae sunt. Nisi forte hoc etiam casu

factum esse dicemuS, ut, ante ipsum sacrarium Bonae Deae, 25

quod est in fundo T. Sextii Galli, in primis honesti et ornati

adolescentis, ante ipsam, inquam, Bonam Deam, cum proeli-
um commisisset, primum illud vulnus acciperet, quo teterri-
mam mortem obiret3 ut non absolutus judicio illo nefario

videretur, sed ad hanc insignem peenam reservatus, 30

XXXII. Nec vero non eadem ira Deorum hanc ejus satel-

- litibus injecit amentiam, ut, sine imaginibuS, sine cantu
atque ludis, sine exsequiiS, sine lamentiS, sine laudationibuS,
sine funere, oblitus cruore et luto, spoliatus illius supremi
diei celebritate quam concedere etiam inimici solent, ambu- 35
reretur abjectus». Non fuisse credo faS, clarissimorum viro-
rum formas illi teterrimo parricidae aliquid decoris afferre,
neque ullo in loco potius mortem ejus lacerari, quam in quo
vita esset damnata. -

·Dura mihi (medius fidius) jam fortuna populi Romani, et 40
crudelis, videbatur, quae tot annos illum in hanc rempublicam
insultare videret et pateretur. Polluerat stupro sanctissimas
religiones: senatus gravissima decreta perfregerat ε- pecunia

“ se palam a judicibus redemerat: vexarat in tribunatu sena-


98 ’ ORATIO PRO ARCHIA POETA. Ι

cuperet, ut etiam Cordubae natis poetis, pingue quiddam
sonantibus atque peregrinum, tamen aures suas dederet.
XI. Neque enim est hoc dissimulandum, quod obscurari
non potest, sed prae nobis ferendum: trahimur omnes laudis
5 studio; et optimus quisque maxime gloria ducitur. Ipsi illi
philosophi, etiam illis libellis, quos de contemnenda gloria
scribunt, nomen suum inscribunt: in eo ipso, in quo prae-
dicationem nobilitatemque despiciunt, praedicari de se, ac
nominari volunt. Decimus quidem Brutus, summus ille vir
10 et imperator, Attii, amicissimi sui, carminibus templorum ac
monumentorum aditus exornavit suorum. J am- vero ille, qui
cum AEtolis, Ennio comite, bellavit, Fulvius, non dubitavit
Martis manubias Musis consecrare. Quare, in qua urbe
imperatores prope armati poetarum nomen et Musarum de-
15 lubra coluerunt, in ea non debent togati judices a Musarum
honore et a poetarum salute abhorrere.
Atque, ut id libentius faciatiS, Jam me vobis, judices, indi-
cabo; et de meo, quodam amore gloriae, nimis acri sortasse,
veruntamen honesto, vobis confitebor. Nam, quas res nos in

¹ 20 consulatu nostro vobiscum simul, pro salute hujus urbis atque

imperii, et pro vita civium, proque universa republica gessi-
muS, attigit hic versibus, atque inchoavit: quibus 'auditi5,‚
quod mihi magna res et jucunda visa est, hunc ad perficien-
dum hortatus sum. Nullam enim virtus aliam mercedem
25 laborum periculorumque desiderat, praeter hanc laudis et
gloriae ε· qua quidem detracta, judices„ quid est, quod in hoc
tam exiguo vitae curriculo, et tam brevi, tantis nos in labori-
bus exerceamus 'l
Certe, si nihil animus praesentiret in posterum, et, si, qui-
30 bus regionibus vitoe spatium circumscriptum est, eisdem
omnes cogitationes terminaret suas; nec tantis se laboribus
frangeret, neque tot curis vigiliisque angeretur, neque toties
de vita ipsa dimicaret. N unc insidet quaedam in optimo
quoque virtUS, quae noctes et dies animum gloriae stimulis con-
35 citat, atque admonet, non cum vitae tempore esse dimittendam
commemorationem nominis nostri, sed cum omni posteritate
adaequandam.
XII. An vero tam parvi animi videamur esse omneS, qui
in republica, atque in his vitae periculis laboribusque versa·
40 mur, ut, cum, usque ad extremum spatium, nullum tranquillum
atque otiosum spiritum duxerimus, nobiscum simul moritura.
omnia arbitremur? An, cum statuas et imagineS, non
animorum simulacra, sed corporum, studiose multi summi

